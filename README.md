# :computer: Murat Yücedağ C# Eğitim Kampı Projeleri
Bu repo, Youtube üzerinden devam etmekte olan, "C# Eğitim Kampı" eğitiminde, şu an için tamamlamış olduğum ilk 8 ders ve bu derslere ait projeleri içermektedir. Her ders ve projede farklı konularda bilgi öğrenme - pekiştirme imkanı sağlamaktadır. Aşağıdan, her ders ve projeye ait detaylara ulaşabilirsiniz:

## :pushpin: Ders 1: Merhaba Dünya, Yazdırma Komutları ve Değişkenler
Bu projede, kodlamanın başlangıcı olarak kabul görmüş "Merhaba Dünya" çıktısını, Console.Write() ve Console.WriteLine() ile nasıl ekrana yazdıracağımı ve ardından da Int ve String değişkenlerin kullanımı ve yazdırılmalarını öğrendim.

## :pushpin: Ders 2: Değişken Türleri (Variables)
Bu projede, Int, String, Double, Char değişkenlerinin kullanımlarını öğrendim. Bu değişken tipleri ile klavyeden veri girişleri üzerine örnekler yaptım.

## :pushpin: Ders 3: Karar Yapıları (Decision Structures)
Bu projede, If, Else If, Else ve Switch Case kullanımlarını öğrendim. Sınav ortalaması hesabı, Şehir tahmini, Admin paneli girişi, Mod alma, Restoran menü seçimi, Hesap makinesi gibi örnekler yaptım.

## :pushpin: Ders 4: Döngüler (Loops)
Bu projede, For ve While döngülerinin kullanımlarını öğrendim. For döngüsü ve kullanıcı veri girişi, For döngüsü ve karar yapıları, For döngüsü ile belirli bir zamana göre artan bakteri sayısı ve Sınav sorusu uygulaması gibi örnekler yaptım.

## :pushpin: Ders 5: Döngüler ile İlgili Örnekler
Bu projede, döngüler ile yazdırılan kabul görmüş örnekleri öğrendim. Yıldız yazdırma, Dik üçgen, Ters dik üçgen, Baklava dilimi, Piramit, Ters piramit gibi örnekler yaptım. 

## :pushpin: Ders 6: Diziler (Arrays)
Bu projede, dizi türleri, dizi oluşturma ve dizilerin diğer yapılar ile kullanımlarını öğrendim. Boyutu önceden belirlenmiş diziler, Boyutu önceden belirlenmemiş diziler, Dizideki tüm elemanları listeleme, Dizideki en büyük elemanı bulma, Dizideki en küçük elemanı bulma, Diziler ve metodlar, Kullanıcıdan değer alınarak dizi oluşturma, Dizideki elemanların toplamını bulma, Dizideki tek ve çift sayıları iki ayrı diziye dönüştürme gibi örnekler yaptım.

## :pushpin: Ders 7: Foreach Döngüsü, List, Sınav Sistemi Uygulaması
Bu projede, Foreach döngüsü ve List kullanımlarını öğrendim. Foreach ve karar yapısı kullanımı, Foreach ile dizi toplamı bulma, Foreach ve List kullanımı, Foreach ile kelimeyi harf harf yazdırma, Sınav sistemi uygulaması gibi örnekler yaptım.

## :pushpin: Ders 8: Geriye Değer Döndürmeyen ve Geriye Değer Döndüren Metotlar
Bu projede geriye değer döndürmeyen (void) metotlar ve geriye değer döndüren metotların kullanımlarını öğrendim. Geriye değer döndürmeyen parametreli int ve string metotlar, Geriye değer döndüren metotlar, Geriye değer döndüren parametreli int ve string metotlar, Sınav geçme/kalma uygulaması gibi örnekler yaptım.

## :pushpin: Ders 9: SQL Veri Tabanlı Ürün - Kategori Bilgi Sistemi Uygulaması
Bu projede, ADO.NET kütüphanesi kullanılarak ürün - kategori bilgisi veren bir veri tabanı uygulaması geliştirmeyi öğrendim.

## :pushpin: Ders 10: SQL Veritabanı CRUD İşlemleri Uygulaması
Bu projede, CRUD (Oluşturma, Okuma, Güncelleme, Silme) fonksiyonlarının kullanımlarını öğrendim. Ürün ekleme, Ürün listeleme, Ürün silme ve Ürün güncelleme gibi örnekler yaptım. 
